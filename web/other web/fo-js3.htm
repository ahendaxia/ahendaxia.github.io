<!DOCTYPE html>
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=utf-8" />
<meta name="description" content="佛心中心网站是天堂山元音古寺制作发布，本站以“真修实证，了生脱死，弘法利生，造福社会”为宗旨，旨在弘扬心中心法门。" />
<meta name="keywords" content="心中心道场,元音古寺,山东元音寺,心中心,大愚祖师,王骧陆,元音老人" />
<meta name="copyright" content="博罗县天堂山元音古寺" />
<meta name="Author" Content="博罗县天堂山元音古寺" />

<title>三千佛</title>
<link rel="Stylesheet" type="text/css" href="../zhuanti/3000/css/css.css" />
</head>

<body id="j3">

<!--头部开始-->
<div id="header"></div>
<!--头部结束-->

<!--Content-->
<div id="main">  

  <div class="div">
    <h2>《佛说大乘造像功德经》</h2>
    <div class="d1">
        <p>如是我闻。一时佛在三十三天波利质多罗树下。与无量大比丘众及无量大菩萨众俱。弥勒菩萨摩诃萨而为上首。</p>   
        <p>尔时世尊在彼天上。三月安居为母说法。于诸天众多所利益。令无量诸天离苦解脱。无量诸天皆蒙法利获大福果。时彼众中有一天子。寿将欲尽五衰相现。以闻法力命终之后还生此天永离恶道。<br />  
        <p>尔时阎浮提中无有如来。譬如暗夜星中无月。如国无君如家无主。欢娱戏乐一切都息。是时众生孤独无依。皆于如来心怀恋慕生大忧恼。如丧父母如箭入心。共往世尊曾所住处。园林庭宇悉空无佛。倍加悲恋不能自止。</p>
        <p>尔时优陀延王住在宫中。常怀悲感渴仰于佛。夫人婇女诸欢乐事皆不涉心。作是念言。我今忧悲不久当死。云何令我未舍命间得见于佛。寻复思惟。譬若有人心有所爱而不得见。见其住处及相似人或除忧恼。复更思惟。我今若诣佛先住处不见于佛。哀号感切或致于死。我观世间无有一人能与如来色相福德智慧等者。云何令我得见是人除其忧恼。作是念已。即更思惟。我今应当造佛形像礼拜供养。复生是念。若我造像不似于佛。恐当令我获无量罪。复作念言。假使世间有智之人。咸共称扬如来功德犹不能尽。若有一人随分赞美获福无量。我今亦然当随分造。即时告敕国内所有工巧之人并令来集。人既集已而语之言。谁能为我造佛形像。当以珍宝重相酬偿。</p>
        <p>诸工巧人共白王言。王今所敕甚为难事。如来相好世间无匹。我今何能造佛形像。假使毗首羯磨天而有所作。亦不能得似于如来。我若受命造佛形像。但可摸拟螺髻玉毫少分之相。诸余相好光明威德谁能作耶。世尊会当从天来下。所造形像若有亏误。我等名称并皆退失。窃共筹量无能敢作。</p>
        <p></p>
        <p></p>
        <p></p>
        <p></p>
        <p></p>
        <p></p>
        <p></p>
        <p></p>
        <p></p>
        <p></p>
        <p></p>
        <p></p>
        <p></p>
        <p></p>
        <p></p>
        <p></p>
        <p></p>
        <p></p>
        <p></p>
        <p></p>
        <p></p>
        <p></p>
        <p></p>
        <p></p>
        <p></p>
        <p></p>
        <p></p>
        <p></p>
       
    </div>
  </div>
 
</div>
<!--End-->
<!--Footer-->
<div id="footer">
    <ul class="footer_btn2">
        <li>备案序号：粤ICP备05061168号</li>
        <li>┊</li>
        <li>宗场证字：(粤)F090040014</li>
        <li>┊</li>
        <li>版权所有 © 心中心道场保留所有权利</li>
    </ul>
</div>

<!--End-->
</body>
</html>
